W ostatnich latach obserwuje się rosnącą świadomość społeczną związaną z kondycją
środowiska naturalnego oraz jego wpływem na jakość życia ludzi. Informacje dotyczące
poziomu zanieczyszczeń powietrza, warunków hydrologicznych czy danych pogodowych
stają się nieodzowne w planowaniu aktywności codziennej, wypoczynku, dbaniu o zdro-
wie lub prowadzeniu działalności gospodarczej. Wyznaczniki te definiują wybór miejsca
zamieszkania, spędzania wolnego czasu czy pracy. Dodatkowo, coraz więcej osób poszu-
kuje narzędzi umożliwiających łatwy i szybki dostęp do aktualnych parametrów środo-
wiskowych w miejscu, w którym przebywają lub do którego zamierzają się udać. Wzrost
zapotrzebowania na bieżące, precyzyjne i zweryfikowane dane skłania do tworzenia nowo-
czesnych aplikacji webowych, które w sposób intuicyjny prezentują informacje na temat
jakości powietrza, warunków pogodowych i hydrologicznych. Celem niniejszej pracy jest
odpowiedź na tę potrzebę poprzez połączenie różnych źródeł danych w jedną, przejrzystą
oraz interaktywną aplikację internetową.